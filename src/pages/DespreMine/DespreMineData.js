export const text1 = `Sunt Ana-Maria Sfircă, psiholog cu drept de liberă practică acreditat de Colegiul Psihologilor din România și psihoterapeut integrativ. Am terminat specializarea Psihologie în cadrul Facultății de Psihologie și Științele Educației la Universitatea din București, după care am urmat un master în Evaluarea și Psihoterapia copilului, cuplului și familiei. De asemenea, am finalizat cursurile de formare profesională în psihoterapie integrativă în cadrul IRPI (Institutul Român de Psihoterapie Integrativă), iar în prezent îmi desfășor activitatea ca psihoterapeut în cadrul propriului cabinet.`
export const text2 = `În paralel lucrez la proiectul PsihoZone, un proiect care își propune să crească nivelul de conștientizare vizavi de importanța educației la nivel psiho-socio-emoțional în rândul copiilor și adolescenților, prin intermediul unor ateliere de dezvoltare personală și psihoeducație, care abordează diverse subiecte din sfera psihologică și a sănătății mintale (i.e.creativitate, gândire critică, emoții, motivație, relația cu social media, comportamente de risc etc.)`
export const text3 = `Cred cu tărie că schimbarea și vindecarea pot fi atinse atunci când psihoterapeutul și clientul reușesc să formeze o echipă solidă. O relație din care să beneficiezi de sprijin, înțelegere, acceptare, empatie și autenticitate, pentru a te putea simți confortabil să pășești în lumea ta interioară și să o explorezi într-un ritm propriu, având încrederea că vei fi ghidat și încurajat pe tot parcursul acestei călătorii.`
export const text4 = `În psihicul nostru regăsim emoții, gânduri, îngrijorări, nevoi, așteptări și dorințe sub diverse asocieri, forme și intensități, iar uneori acestea pot deveni copleșitoare, conflictuale ori dificil de gestionat de unul singur.`
export const text5 = `Consider că misiunea mea ca psihoterapeut este de a te însoți în procesul tău de explorare, autocunoaștere, reflectare și evoluție și de a te ajuta să-ți cunoști și să-ți mobilizezi resursele și mecanismele proprii de schimbare, printr-o abordare personalizată, adaptată la nevoile, problematica și contextul tău de viață.`